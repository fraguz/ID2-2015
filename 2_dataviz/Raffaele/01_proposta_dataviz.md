#Visualizzazione dati

![Alt Text](http://i.imgur.com/VlkwCLZ.jpg)

Questo schema rappresenta nel tempo quali dati possono essere raccolti e inseriti nel database.
Avremo le entrate e le uscite calcolate per ogni mese e inoltre si avrà l’aggiunta della quantità di energia elettrica e dell’acqua consumate ogni due mesi.
Le entrate e le uscite sono in stretto rapporto per quanto riguarda la carta utilizzata e le stampe effettuate; inoltre anche  i materiali di laboratorio una volta adoperati per la realizzazione dei progetti produrranno degli scarti.
Si avrà quindi questo passaggio da input ad output.

###Ipotesi 1

![Alt Text](http://i.imgur.com/wEhnJZb.jpg)

La prima ipotesi è quella dei semplici grafici a colonna con i valori delle risorse in ognuna delle tre fasi (entrate, intermedia, uscita).
Avremo una divisione nel tempo e un dettaglio sulla divisione delle risorse in base alle loro categorie interne, ad esempio rifiuti o stampe nella fase di uscita.
Entrando nel dettaglio di queste categorie sarà possibile confrontare entrate ed uscite e avere dei collegamenti tra le categorie corrispondenti.

###Ipotesi 2

![Alt Text](http://i.imgur.com/OE8f9Bi.jpg)

Anche la seconda visualizzazione utilizza dei grafici a colonna inseriti in un triangolo visto che stiamo lavorando con tre categorie principali di dati. All’interno essi rappresentano l’andamento annuale dell’acquisizione e l’utilizzo delle risorse, mentre all’esterno sono indicate le varie sottocategorie con valori che corrispondono anche in questo caso all’attività universitaria di un anno accademico.

###Ipotesi 3

![Alt Text](http://i.imgur.com/I3vjFVg.jpg)

La terza idea è quella di avere delle bolle collegate tra loro a formare un flusso di risorse comprendenti le tre categorie principali. A dimensioni maggiori e colorazioni diverse corrispondono differenti quantità di risorse messe in gioco.
In questo caso abbiamo una visualizzazione dei dati corrispondenti al periodo in cui siamo, con l’eventuale possibilità di avere una visione generale dell’intero anno.

[Riferimento](https://www.behance.net/gallery/Selling-at-Sundance/14264353)

#Sustainable me

L’idea è quella di utilizzare i dati relativi ai consumi in particolare quelli di **acqua, luce, carta e cibo** nei distributori automatici.
Inoltre si potrebbero utilizzare anche i **dati del server** per vedere come consumiamo o sprechiamo in realtà le nostre connessioni inteso cioè quando ci connettiamo a siti non inerenti alle nostre attività universitarie, esempio i social network.
Sfruttando questi dati sui consumi si potrebbero predisporre delle installazioni che **modificano noi stessi** in base a ciò che utilizziamo per evidenziare se i nostri comportamenti all’interno dell’università sono **sostenibili** o no. 
L’effetto sarebbe simile a ciò che compiono gli specchi deformanti che possiamo trovare nei parchi giochi o nei luna park in cui abbiamo una visione distorta di noi stessi. Si potrebbero utilizzare delle superfici specchianti che cambiano forma: se utilizziamo troppe risorse ci fanno apparire più grassi ad esempio; oppure si potrebbero proiettare le nostre figure modificando le nostre forme. 
Potremmo anche avere modificazioni diverse in base ai diversi tipi di consumo. Questo tipo di installazioni potrebbero essere poi supportate da una visualizzazione più particolareggiata, tramite display o app, delle risorse che utilizziamo durante un anno accademico. Il tutto porterebbe a una maggior consapevolezza e ad un resoconto di come il nostro comportamento cambia le quantità di risorse utilizzate.

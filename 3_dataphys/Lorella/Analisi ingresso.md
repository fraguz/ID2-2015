##Analisi ingresso

Essendo il brief di committenza una installazione _site specific_, 
necessita un approfondimento lo fisicità del luogo al quale ci si riferisce.
L'obiettivo è l'astrazione dello spazio architettonico in altri termini. 

Ricordo che, nel mio caso 
(il rumore Unirsm e la sua visualizzazione fisica) l'intento è utilizzare l'ingresso per:

> _"riportare la "vivacità" o la calma della sede UniRSM, a colpo d'ochhio"_

L'espressione **_colpo d'occhio_** è ciò che maggiormente mi ha guidata nell'osservazione del luogo.

--

Per prima cosa mi sono recata sul posto e ho realizzato un veloce rilievo planimetrico a mano. 
Al suo interno ho individuato la destinazione attuale degli spazi (aree o pareti) e l'ingombro di massima 
degli arredi presenti. Mi sono preoccupata di distinguere fra gli utilizzi di spazio _permanenti_ e 
quelli _modificabili_, basandomi sia sulla mia esperienza che su quella di chi vive la sede da più 
tempo rispetto a me.

![01](http://i.imgur.com/fUwF5tj.jpg?3)

_1. Rilievo esterno (fuori scala)_

![02](http://i.imgur.com/QW7tb0M.jpg?2)

_2. Rilievo interno (fuori scala)_

![03](http://i.imgur.com/5gpfRlF.jpg?2)

_3. Individuazione planimetrica aree_

![celeste](http://i.imgur.com/fWPHeZ8.jpg?1) ![blu](http://i.imgur.com/FVR7sHA.jpg?1) 

_4. Area celeste e area blu_

![05](http://i.imgur.com/Znao7xY.jpg?1)

_5. Ingresso UniRSM_

Volendo considerare solo gli spazi interni (2) farei una scelta, posizionando l'installazione in **uno** dei due "vani" che costituiscono l'ingresso (3,4). In realtà però è che quello che andrebbe considerato da vicino è anche e soprattutto lo spazio esterno, l'accesso alla sede dal vicolo cittadino (5). Posizionare una installazione lì aprirebbe un dialogo dal punto di vista fisico/territoriale con la Città di San Marino, attualmente inesistente. A questo proposito, durante una lezione, la discussione era stata orientata verso l'aspetto _landmark_ che sarebbe bene assumesse la nostra operazione artistica. Metteremmo in risalto collocazione e presenza di una scuola di design in Città.

Detto ciò e con sempre ben in mente la questione _colpo d'occhio_ ho iniziato ad osservare come si muovessero i flussi di persone in entrata.

![06](http://i.imgur.com/Tt63A6o.jpg?1)

_6. Flussi esterni_

![07](http://i.imgur.com/WYC3gcZ.jpg?2)

_7. Contemporaneità flussi esterni_

![08](http://i.imgur.com/bxTeRjB.jpg?2)

_8. Flussi interni_

![09](http://i.imgur.com/mP4Zvhc.jpg?2)

_9. Contemporaneità dei flussi interni_


L'ingresso principale vede il flusso maggiore diretto verso la portineria. Alcuni scelgono di entrare passando per il 
giardino o dall'aula magna. C'è anche chi si dirige direttamente in laboratorio. In confronto sono molto poche le persone estranee all'Università che passano per il vicolo di Contrada Omerelli, spesso per sbaglio (6,7).

All'interno (8,9) il flusso maggiore si dirige verso l'ascensore. C'è chi imbocca la rampa di scale a sinistra della porta d'ingresso; pochissime persone hanno necessità di rivolgersi al personale della portineria per chiedere informazioni. Ancor meno sono quelle che si avviano verso la zona dei tavoli per consultare le riviste messe a disposizione o per controllare le comunicazioni in bacheca. Diciamo che quella dei tavoli è un'area sfruttata perlopiù durante le pause pranzo. I flussi interni, senza eccezioni, sono più disponibili al _colpo d'occhio_ nell'area blu, il primo "vano" che si incontra entrando, come evidenziato nell'immagine di seguito. 

--

#####Conclusioni

Volendo sfruttare l'area blu all'interno, sarebbe bello immaginare l'installazione fisica a muro, mettendo in evidenza una parete che ha anche delle valenze estetico-architettoniche e che, attualmente, viene addirittura nascosta, a creare un po' la sensazione di un ripostiglio disordinato (10,11). Praticamente in ogni momento, entrando, si averebbe un'anteprima della quantità di vitalità presente in sede attraverso una sorta di quadro animato. Un'alternativa per sfruttare il _colpo d'occhio_ di tutti i flussi entranti, sarebbe l'utilizzo della parete di fronte alla porta principale situata nell'area celeste (4). In quest'ultimo caso però la situazione è già attrezzata con dei pannelli in maniera permanente. Inoltre penso che la lontananza potrebbe finire con lo sminuire l'installazione in sé.

Opterei quindi per la parete nell'area blu, volendo scegliere lo spazio interno, così da portare l'attenzione, 
oltre che sull'installazione, su un'altra porzione di bellezza della sede UniRSM.

![10](http://i.imgur.com/lBegNEN.jpg?1) ![10](http://i.imgur.com/Cv6KKnR.jpg?1) 

_10. Parete area blu_

![11](http://i.imgur.com/kbgdyrs.jpg?1)

_11. Dettaglio parete area blu_

Mi affascina l'idea di dare all'installazione una visibilità anche all'esterno della sede universitaria, così da puntare i riflettori indirettamente sulla scuola. Inoltre, non va dimenticato che la sede UniRSM è un complesso architettonico di valore e ha a disposizione un giardino pubblico, aperto a tutte le ore. Insomma, sarebbe "cosa buona e giusta" sfruttare l'installazione per fini pubblicitari sul territorio. Come già detto in precedenza, il vicolo d'accesso all'Università viene imboccatto, al più, erroneamente dai turisti. Perché non creare un percorso che costituisca un _file rouge_ in Città, stuzzicando la curiosità di chi, per una volta, ha tempo da perdere? La si potrebbe "esplodere" in punti nevralgici del centro storico, attirando verso Contrada Omerelli 20. Si potrebbe proporla in configurazioni differenti ma con stessa modalità, stessi materiali, stesso funzionamento, per creare riconoscibilità, identità. 

Tornando all'ingresso principale, sfrutterei anche in questo caso una parete un po' nascosta rispetto al vicolo d'accesso (12). Quasi un invito ad entrare in sede, per vederci all'opera, per conoscerci.

![12](http://i.imgur.com/FZLsYLP.jpg?1) ![12](http://i.imgur.com/TjuTeGl.jpg?1) 

_12. Dettaglio parete area blu_

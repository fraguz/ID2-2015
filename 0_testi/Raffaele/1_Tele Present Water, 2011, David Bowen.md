#Tele-Present Water, 2011, David Bowen

##What it is
[Video: @ The National Museum in Wroclaw, Poland](https://vimeo.com/25781176)

![Alt text](http://g.fastcompany.net/multisite_files/codesign/article_feature/1280-tele-waterfull.jpg)

Questa installazione di David Bowen datata 2011 riproduce tramite una griglia quadrata i movimenti della superficie acquatica tramite l’elaborazione di alcuni dati. L’autore è solito lavorare raccogliendo dati dall’ambiente naturale per poi trasporli negli spazi espositivi tramite installazioni che riproducono appunto i comportamenti della natura oppure, nella maggior parte dei casi, tracciano dei segni. 
Il suo lavoro cerca di trasformare ciò che è puramente naturale in installazioni meccaniche,  tecnologiche e interattive. Oltre a studiare i movimenti dell’acqua Bowen utilizza i dati riguardanti  il vento, le nuvole e i comportamenti di elementi naturali come piante o insetti.

[Altri lavori di David Bowen](http://www.dwbowen.com/work/)

1.Acqua
  * [Underwater](http://www.dwbowen.com/underwater_series.html)
  * [Water Surface](http://www.dwbowen.com/water_surface.html)

2.Vento
  * [Tele-Present Wind](http://www.dwbowen.com/telewind.html)
  * [Wind Drawing Device](http://www.dwbowen.com/wind.html)

3.Nuvole
  * [Cloud Piano](http://www.dwbowen.com/cloud_piano.html)
  * [Cloud Tweets](http://www.dwbowen.com/cloud_tweets.html)

4.Piante
  * [Growth Rendering Device](http://www.dwbowen.com/growth.html)

5.Insetti
  * [Fly Drawing Device](http://www.dwbowen.com/flies.html)

##What it could mean

Bowen parlando di questa installazione e in generale dei suoi lavori spiega come sia interessante studiare l’intersezione e l’interazione tra la natura e i sistemi meccanici, con i quali egli sperimenta da molti anni. Proprio questi contrasti tra natura e macchina e tra naturale e artificiale rendono “imprevedibili” i comportamenti delle macchine. Particolare è anche come, proprio per la natura stessa delle macchine, esse riescano comunque a riprodurre tali movimenti con una naturalità che da esse possiamo non aspettarci.
A mio modo di vedere Tele-Present Water può essere vista come una discretizzazione dei comportamenti naturali, come una sua semplificazione, ma date anche le dimensioni dell’installazione si può interpretare anche come un’esaltazione della bellezza e nello stesso tempo la forza della natura. 

[Video: Spiegazione progetto](http://vernissage.tv/2011/05/24/david-bowen-tele-present-water-wro-media-biennale-2011-interview/)

##How it works

![Alt Text](http://4.bp.blogspot.com/-c5eajTNCBGU/Ti3FiV-PzdI/AAAAAAAAAPM/kf4Wp-_XUDo/s1600/David+Bowen_5.jpg)
![Alt Text](http://www.creativeapplications.net/wp-content/uploads/2011/07/telewater04.png) 

Tele-Present Water raccoglie a distanza i dati relativi all’altezza e alla frequenza delle onde da stazioni galleggianti nel Lago Superiore in Minnesota o nell’Oceano Pacifico in questo caso con il contributo della National Oceanic and Atmospheric Administration. Questi dati vengono gestiti da un computer e utilizzando MAX/MSP e una scheda Arduino si vanno a controllare diversi motorini da 24V (il numero varia in base alla grandezza della griglia). Questi sono collegati tramite dei cavi alla griglia sottostante nei punti di intersezione della stessa. La superficie, composta da barre, va così a muoversi simulando, in maniera approssimata, il comportamento naturale della porzione di superficie acquatica.

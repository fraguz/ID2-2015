###"Rapture"
#### di [Camille Norment](http://www.norment.net/)


#####Cosa significa?

[Rapter, intervista a Camille Norment](https://www.youtube.com/watch?v=2hxoedWvVZo)

*Un progetto sulla musica come controllo del suono e della mente.*

Nel Padiglione Nordico alla 56esima Biennale d'arte di Venezia l'artista di origine americana Camille Norment ha realizzato una installazione capace di superare sia i confini fisici e psicologici, sia le singole discipline artistiche. 

*"La sua pratica è insolita in quanto attraversa i campi dell'arte e della musica, minando dicotomie storiche e sonore per tracciare dialoghi sociali irrisolti che continuano oggi ",* ha affermato Katya García-Antón, curatrice del progetto.

L’artista così commenta: *"Io sono interessata in come la musica sia stata a lungo utilizzata per facilitare sia la forgiatura che la trasgressione delle norme culturali.Il suono permea tutti i confini. Nel corso della storia, la paura è stata associata agli effetti paradossali che la musica ha sul corpo e la mente, e il suo potere come un de-centralizzatore del controllo che offre ricompensa. Riconosciuta come in grado di indurre stati simili a sesso e droga, la musica è ancora vista da molti nel mondo come esperienza da controllare, soprattutto in relazione al corpo femminile, ma è anche sempre più utilizzata come strumento di controllo sotto la giustificazione della guerra ".*

#####Come viene rappresentato?

La Norvegia è l'unico commissario del Padiglione Nordico ai Giardini per la 56 ° Esposizione Internazionale d'Arte, La Biennale di Venezia, per la prima volta nella sua storia. 

![rapture] (http://imgur.com/GewGx0L.png)

Vetrate sfondate e voci misteriose che avvolgono lo spettatore in una sorta di malìa che diventa il cuore di una esperienza artistica. 
Rapture si presenta come un’installazione sonora e scultorea per la quale l’americana ha composto una nuova musica attraverso la propria armonica di vetro – uno strumento leggendario del XVIII secolo, che crea musica eterea grazie allo scorrere dell’acqua nel vetro.

![rapture] (http://imgur.com/LucDX1c.png)

Strumento leggendario la cui musica si dice possa curare le persone, ma che in passato è stato anche messo al bando per le supposte capacità di indurre eccitazione sessuale nelle donne, Norment ha voluto esplorare le tensioni che anche oggi si generano tra la musica e lo spazio circostante, riflettendo, sui concetti contemporanei di armonia e dissonanza. 

![rapture] (http://imgur.com/hZjHcwW.png)

L'artista ha composto la melodia grazie ad un coro di 12 voci femminili e alle note dell' armonica di vetro che avvolgeranno i visitatori a 'Rapture, con una serie di diffusori agganciati al soffitto. Inoltre, per tutto il periodo della Biennale, inviterà artisti e musicisti a partecipare a una serie di performance.

L'installazione quindi diventa un percorso di indagine sul rapporto tra il corpo e la musica, corpo umano, ma anche corpo dello stesso padiglione che porta su di sé, i segni di una rottura violenta, lotta eterna tra la bellezza e la distruzione.


L’edificio è attraversato da una forza naturale, come un vento forte. Le cornici e il vetro hanno tremato fino al punto di collasso, ma si sono unite all’aria e alle voci, attraverso una vibrazione simpatetica.
Questo progetto contempla lo spazio di tensione in relazione alla musica, al corpo e alla società. Includendo anche il regno tra la poesia e la catastrofe.

**La musica ha una profonda influenza sul corpo, e attraverso di esso può facilmente influenzare la mente. Se la musica è un linguaggio dell’emozione, allora il suo controllo e la sua manipolazione è un’arma di potere.**

La luce è l’elemento centrale del padiglione, all’ingresso, che è stato disegnato dall’architetto norvegese Sverre Fehn, si percepisce un passaggio di stato che lo stesso Fehn ha definito come la rievocazione della “luce nordica senz’ombra”. 

![rapture] (http://imgur.com/hdKd2xg.png)

Uno dei punti di partenza è stata l’architettura del padiglione, che assembla elementi eterogenei: il percorso di visita, gli alberi, la topografia e la luce naturale. L'artista ha trattato l’edificio come un corpo ed ha considerato le vetrate come una pelle composta dalle note suonate da un’armonica di vetro, mentre un coro di voci femminili si diffonde nello spazio attorno.

#####Interessante perchè...


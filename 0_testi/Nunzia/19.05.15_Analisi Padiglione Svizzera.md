### "Our product"
#### di [Pamela Rosenkranz](http://www.artuner.com/artists/pamela-rosenkranz/)

- Curatore: Susanne Pfeffer.
- Committenti: Pro Helvetia, Fondazione svizzera per la cultura. 
- Responsabile Arti Visive: Marianne Burki.  
- Responsabile progetto Partecipazione svizzera alla Biennale di Venezia: Sandi Paucic. 
- Vicecommittente:Pro Helvetia, Fondazione svizzera per la cultura.
- Coordinamento Partecipazione svizzera alla Biennale di Venezia: Rachele Giudici Legittimo.

####Analisi 

#####Cosa significa?
*"Quando si parla di arte penso sia più interessante concentrarsi sul materiale che dà vita 
all’opera piuttosto che sull’identità dell’artista..." Pamela Rosenkranz.*

Con "Our Product" l'artista svizzera porta a Venezia l'uomo, ma come traccia fluida nel suo continuo divenire. 
Cosa significa essere "esseri umani"?
L’opera di Pamela Rosenkranz,  indaga sulle radici umane e propone un’arte che fa da ponte tra l’uomo e i suoi oggetti, tra la natura e la cultura.
In un'epoca caratterizzata dalla crisi ecologica e da cambiamenti tecnologici, mettere in questione l'idea dell'uomo come misura di tutte le cose è diventato un compito urgente e di attualità. 

#####Come viene rappresentato?
Pamela Rosenkranz ha dunque tramutato il Padiglione svizzero in un organismo rivestito di una pelle di colore roseo, un corpo fluido, odorante, che riflette l'ambiente circostante, un essere che emette suoni e si muove. 

![esterno] (http://imgur.com/eAAtpJp.png)

![stanzaverde] (http://imgur.com/Y7GkQ8t.png)

Potenti proiettori tingono di verde muri, soffitti e pilastri della grande installazione. Il tono verdeggiante rinvia a quello delle acque del Canal Grande, a poca distanza.
Rami e foglie coprono parte del pavimento, sparpagliati a caso.

![tunnel] (http://imgur.com/EreHySa.png)

Un bagliore alla fine di un tunnel oscuro, stretto e rettangolare, conduce al bordo elevato di un’enorme piscina coperta, protetta dalle intemperie dalla struttura di acciaio e vetro. La grande sala è inondata da 240mila litri di una misteriosa sostanza fluida e viscosa a temperatura ambiente.

![rosa+stanza] (http://imgur.com/uk8jj4W.png)

![acquarosa] (http://imgur.com/rBnLZuO.png)

C’è un motore sofisticato e ben nascosto, che crea turbinii e rumori. La fragranza nella sala è quella della pelle di un bebè, utilizzando muschio.
Anche lo spazio intorno alla piscina, apparentemente vuoto, è riempito di suoni e odori. 

Carneam, Evoin, Gleen, Magmelia, Neoten, Rilin, Solood e Visorb ma anche Aspirina, Acrilico, Metilene, Elastane, 
Silicone e Titanio: sono tutti materiali compongono le opere di Pamela Rosenkranz. 
Il liquido roseo all'interno della vasca è composto da ingredienti segreti tradotti in un mare di parole intraducibili.
*"Sono vocaboli che ho inventato, non esistono in un lessico"*, afferma l’artista Pamela Rosenkranz. 
L’ampio glossario è stato stampato in un piccolo libro distribuito ai visitatori. E si può ascoltare in versione registrata davanti alla piscina.
Le parole invitano a riflettere sui nomi dei prodotti lanciati dall’industria farmaceutica, caratterizzati da un vocabolario tecnico, ermeticamente chiuso.
Neppure l’artista informa sulle dosi dei molteplici elementi che compongono il liquido della piscina, una sorta di zuppa dal colore della pelle di un europeo bianco, tinta rosea rinascimentale, un colore che esercita una forte attrazione fisica e mentale.
Una tinta che è usata e abusata dalla pubblicità per sedurre i consumatori. 

*"In Our Product si usano molti materiali visibili e altri che non si possono vedere, sintetici. Eppure si scopre che la divisione tra organico e sintetico non è sensata, non lo è oggi e forse non lo è mai stata. Questo perché la divisione tra natura e cultura è stata fatta dagli uomini"*, dice Susanne Pfeffer, curatrice dell’esposizione.

Le lampade bianche sospese a tralicci di ferro proiettano nell’acqua figure distorte e ondulanti che richiamano i riflessi dei canali di Venezia. 
L’inerzia e il rigore della geometria cartesiana delle pareti della piscina contrastano con i movimenti circolari e caotici dell’opera.
La luce naturale entra dalle finestre e illumina la grande sala, dialogando con quella artificiale e diretta. 

Pamela Rosenkranz ha ricoperto progressivamente gli spazi interni con una cenere che traduce la conseguenza di un’esposizione al sole e della mescolanza creata dalle migrazioni.

La mostra mobilita i cinque sensi. Il sesto, quello dell’intuizione, è una prerogativa dell’artista, disposta a condividere le sue inquietudini con i visitatori.


#####Interessante perchè...












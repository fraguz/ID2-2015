## Our Product, 2015, Pamela Rosenkranz
[sito progetto](http://ourproduct.net/)

![](http://www.designboom.com/wp-content/uploads/2015/05/swiss-pavilion-venice-biennale-2015-pamela-rosenkranz-designboom-10.jpg)
![](http://www.designboom.com/wp-content/uploads/2015/05/swiss-pavilion-venice-biennale-2015-pamela-rosenkranz-designboom-06.jpg)
![](http://www.designboom.com/wp-content/uploads/2015/05/swiss-pavilion-venice-biennale-2015-pamela-rosenkranz-designboom-08.jpg)


-

**Cosa è?**

L'opera presentata è un'installazione situata nel padiglione svizzero della Biennale di Venezia 2015. L'installazione prevede un sistema architettonico che coinvolge tutto lo spazio del padiglione. Esso è diviso in due parti fondamentali, dove la prima, caratterizzata da un ingresso suggestivo fatto di luci artificiali verdi, introduce e prepara il pubblico alla fruizione dell'opera principale. Quest'ultima è caratterizzata da un enorme vasca ad altezza uomo, estesa tanto quanto l'area del padiglione stesso, riempita con un liquido roseo in cui a sua volta sono state sciolte delle sostanze sintetiche. Lo scopo è quello di coinvolgere sensorialmente il pubblico attraverso stimoli immateriali che colpiscono i nostri sensi (in particolare corpo, vista, olfatto, e udito). Il gioco visivo si esprime tramite la luce, tra i contrasti verdi dell'ingresso, con il rosa del liquido che a sua volta si contrappone al grigio delle pareti del padiglione. L'udito è stimolato con un suono si sfondo, l'olfatto attraverso i composti disciolti nell'acqua, mentre il corpo è catturato a sua volta dall'effetto inebriante dei gas sprigionati dal liquido.

-

**Cosa potrebbe significare?**

![](http://www.designboom.com/wp-content/uploads/2015/05/swiss-pavilion-venice-biennale-2015-pamela-rosenkranz-designboom-09.jpg)

L'opera è un'esperienza che coinvolge tutti i sensi. L'artista gioca sulla stimolazione del corpo umano attraverso impulsi immateriali come la luce, il suono, l'odore e sostanze organiche o batteri. Il messaggio trasmesso è quello di riflettere sulla figura dell'essere umano, confrontando la personale genesi biologica con l'estetica della propria immagine trasmessa storicamente, religiosamente, e commercialmente nel tempo. L'opera cerca di mettere a nudo l'uomo davanti alla sua evoluzione biologica. Il colore scelto per l'opera è una precisa tonalità di rosa, utilizzata fin dal tempo nella pittura rinascimentale, al fine di riprodurre le qualità visive della carne umana, che tuttora ci portiamo dietro nell'industria pubblicitaria come elemento di persuasione fisica. La cromia riprende lo standard del derma mitteleuropeo, formatosi tramite una lunga evoluzione naturale. L'obiettivo dell'artista è quello di far riflettere la figura dell'uomo tra il concetto di natura e di cultura. Fondamentalmente i materiali disciolti nel liquido, che noi percepiamo come qualcosa di sintetico e culturalmente prodotti artificiali, non sono altro che parti che compongono la nostra natura e noi stessi. Il liquido è proprio il fluido dove gli elementi sono in contiuno mescolamento e si penetrano tra loro. Con la nostra cultura invece stiam dividendo il nostro mondo dal rapporto con la natura. In qualche modo ci fa riflettere sui confini che l'uomo ha imposto tra esso e ciò che naturalmente lo circonda, dove tuttora gli sta maggiormente intensificando. Il messaggio è quello di far riflettere il pubblico sulla condizione dell'essere umano sulla sua sociologia per un ritorno al valore naturale, ritrasformando la cultura antropocentrica dell'uomo. 


***e se . . .***

*Se l'artista avesse creato un'installazione con uno stimolo materiale?*


![](http://www.creativeapplications.net/wp-content/uploads/2015/03/Grassroller_production_pics_selected_01-800x500.jpg)

L'opera [Homo Ludens Playground](http://www.mattiacasalegno.net/the-grass-roller/#2) di Mattia Casalegno cerca di lavorare sulla stimolazione fisica umana. Il progetto si basa sulle caratteristiche del gioco come stimolo di indagine sensitiva. Anche in questo caso gli impulsi fisici sono correlati da una forma di ricerca culturale che va ad associarsi al rapporto con la natura, ecologia e biologia, per nuove forme di linguaggi multimediali.

-

**Come funziona?**

![](http://www.designboom.com/wp-content/uploads/2015/05/swiss-pavilion-venice-biennale-2015-pamela-rosenkranz-designboom-03.jpg)

Vari prodotti sintetici come neotene, silicone, Evian, Viagra, Bionin, Necrion, vengono sciolti nell'acqua colorata con una precisa tinta rosa. Un algoritmo in funzione in tempo reale genera un continuo rumore di sottofondo che riprende il mormorio dell'acqua. Le sostanze sciolte creano anche un coinvolgimento olfattivo attraverso la loro evaporazione, che di conseguenza producono un effetto estasiante sul pubblico, rafforzato anche da una speciale vernice che contiene ormoni. L'ingresso invece è costituito da un impianto di illuminazione con fonti luminose verdi. 

-

**Referenze**

![](http://www.artnews.lt/wp-content/uploads/2015/05/58-Artnewslt-Pavilion-Venice-Biennale-1024x682.jpg)

- Accosto il progetto [Green Pavillon](http://www.ruspavilion.ru/en-2015/about/) di Irina Nakhova per il suo impatto visivo ed estetico dell'opera. Anche in questa opera, le cromie scelte, sono state per la comunicazione di un messaggio sociale (socio-formalismo come lo chiama l'artista).

![](http://www.inexhibit.com/wp-content/uploads/2015/05/Herman-de-Vries-Netherlands-Biennale-2015-Inexhibit-02.jpg)

- Accosto il progetto [To be all ways to be](http://www.mondriaanfonds.nl/en/venice-biennale/) di Herman de Vries per l'approccio simile a quello del'opera analizzata, cercando di creare un'ambiente spaziale stimolato da input naturali. L'artista riflette sulle dimensioni culturali e naturali che caratterizzano il contesto umano. L'opera cerca di rilasciare una forte esperienza sensoriale attraverso stimoli naturali, lavorando sul concetto di habitat che circonda l'uomo.


![](http://adamwbrown.net/wp-content/uploads/2015/02/RBGS-full-shelf.jpg)

- Accosto il progetto [ReBioGeneSys](http://adamwbrown.net/projects-2/rebiogenesys-origins-of-life/) di Adam W. Brown perché crea un'opera sperimentale sulle origini della vita. Come per l'opera analizzata, anche in questo caso l'artista lavora con la chimica e la biologia attraverso un sistema evolutivo di selezione naturale integrato in cinque processi. gas idrogeno, metano e ammoniaca in presenza di vapor d'acqua e sottoposto questi ad una scarica elettrica ripetitiva fulminea. Le sostanze chimiche (gas idrogeno, metano e ammoniaca) che si ritrovano nell'opera però vengono utilizzate per ricreare il brodo primordiale, il quale nel giro di pochi giorni ha prodotto realmente diversi tipi di aminoacidi. In questo caso gli elementi vengono impiegati per simulare un ecosistema di vita naturale.
